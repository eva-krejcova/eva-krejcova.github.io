<!DOCTYPE html>
<html lang="pl">
<head>
  <meta charset="UTF-8">
  <meta name="robots" content="noindex, nofollow, noarchive">
  <meta name="viewport" content="width=device-width, initial-scale=1.0">
  <title>Oświadczenie o ochronie prywatności</title>
</head>
<body>

<span style="font-size: 1.5em; font-weight: bold;">&nbsp; Oświadczenie o ochronie prywatności</span><br>
<br>

&nbsp;<strong>1. Opis operacji przetwarzania danych</strong><br>
<br>
&nbsp;Projekt ten gromadzi informacje dotyczące preferencji politycznych i zachowań respondentów. Paneliści rekrutowani przez Norstat otrzymują zaproszenie do udziału w badaniu. Po zaakceptowaniu zaproszenia są oni przekierowywani na platformę Qualtrics, gdzie przed przystąpieniem do wypełniania kwestionariusza zobowiązani są do wyrażenia świadomej zgody. Platforma Qualtrics przestrzega ogólnego rozporządzenia o ochronie danych (RODO) Unii Europejskiej i zapisuje odpowiedzi w bezpiecznej, chronionej bazie danych. Po zakończeniu procesu zbierania danych zostaną one przeniesione do instytucjonalnego repozytorium w chmurze. Dane będą w pełni anonimowe i analizowane przy użyciu metod statystycznych. W celu replikacji badań oraz dalszych analiz naukowych, anonimowe dane zostaną udostępnione społeczności akademickiej.<br>
<br>

&nbsp;<strong>2. Jakie dane osobowe zbieramy, w jakim celu oraz za pomocą jakich środków technicznych?</strong><br>
<br>
&nbsp;Respondenci wypełnią ankietę zawierającą pytania dotyczące preferencji i zachowań politycznych (takich jak pozycjonowanie na skali lewica/prawica, zainteresowanie polityką, poparcie dla hipotetycznych systemów politycznych) oraz cech społeczno-demograficznych (takich jak płeć, wiek, poziom wykształcenia, zawód, region zamieszkania). Odpowiedzi na pytania ankietowe pozwolą nam lepiej zrozumieć, w jaki sposób obywatele głosują w wyborach oraz jak kształtują swoje opinie na kwestie polityczne.<br>
<br>

&nbsp;<strong>3. Kto ma dostęp do Twoich danych i komu są one ujawniane?</strong><br>
<br>
&nbsp;Badanie jest prowadzone przez prof. Filipa Kostelkę oraz dr. Evę Krejcovą, którzy są jedynymi osobami posiadającymi dostęp do odpowiedzi respondentów zarejestrowanych w ankiecie. Na etapie publikacji w pełni zanonimizowane dane mogą być udostępniane innym badaczom akademickim.<br>
<br>

&nbsp;<strong>4. W jaki sposób chronimy i zabezpieczamy Twoje dane?</strong><br>
<br>
&nbsp;Wyniki wypełnionej ankiety będą przechowywane na platformie Qualtrics. Platforma ta nie rejestruje informacji o adresach IP, danych kontaktowych ani danych lokalizacyjnych. Po zakończeniu okresu zbierania danych zostaną one przeniesione do instytucjonalnej chmury Europejskiego Instytutu Uniwersyteckiego (EUI), gdzie będą w chronionym hasłem folderze, dostępne wyłącznie dla prof. Filipa Kostelki oraz dr Evy Krejcovej. Po przeniesieniu danych do instytucjonalnej chmury EUI wyniki ankiety zostaną usunięte z platformy Qualtrics.<br>
<br>

&nbsp;<strong>5. Jak długo przechowujemy Twoje dane?</strong><br>
<br>
&nbsp;Na każdym etapie procesu zespół badawczy gwarantuje anonimowość respondentów. Dane wykorzystywane do analiz statystycznych nie będą zawierały żadnych informacji umożliwiających identyfikację respondentów. Takie anonimowe dane będą przechowywane bezterminowo w celach dalszych analiz wtórnych.<br>
<br>

&nbsp;<strong>6. W jaki sposób możesz zweryfikować, zmodyfikować lub usunąć swoje dane?</strong><br>
<br>
&nbsp;Jeżeli chcesz sprawdzić jakie dane osobowe są przechowywane, uzyskać do nich dostęp, dokonać ich korekty lub zażądać ich usunięcia, prosimy o kontakt z administratorem danych pod adresem: 
<a href="mailto:filip.kostelka@eui.eu">filip.kostelka@eui.eu</a>. 
Odpowiedź zostanie udzielona w terminie 30 dni roboczych od otrzymania wniosku. Uwagi dotyczące niniejszego Oświadczenia o ochronie prywatności można kierować na adres: 
<a href="mailto:data_protection_officer@eui.eu">data_protection_officer@eui.eu</a>.<br>
<br>

&nbsp;<strong>7. Prawo do odwołania</strong><br>
<br>
&nbsp;Zgodnie z art. 16 Polityki Ochrony Danych EUI uczestnikom badania przysługują następujące prawa w odniesieniu do ich danych osobowych:<br>
&nbsp;a) prawo do uzyskania informacji, czy dane są przetwarzane, w jaki sposób, przez kogo oraz w jakim celu;<br>
&nbsp;b) prawo do żądania ich sprostowania w przypadku, gdy są one nieprawidłowe lub niekompletne;<br>
&nbsp;c) prawo do żądania ich usunięcia w przypadku, gdy przetwarzanie jest niezgodne z prawem lub przestało być zgodne z prawem („prawo do bycia zapomnianym”);<br>
&nbsp;d) prawo do zablokowania dalszego przetwarzania danych na czas weryfikacji warunków określonych w punktach b) i c) powyżej.<br>
<br>

</body>
</html>
