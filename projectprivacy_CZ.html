<!DOCTYPE html>
<html lang="cs">
<head>
    <meta charset="UTF-8">
    <meta name="robots" content="noindex, nofollow, noarchive">
    <meta name="viewport" content="width=device-width, initial-scale=1.0">
    <title>Prohlášení o ochraně osobních údajů</title>
</head>
<body>
    <span style="font-size: 1.5em; font-weight: bold;">&nbsp; Prohlášení o ochraně osobních údajů</span><br>
    <br>
    &nbsp;1. Popis zpracování údajů.<br>
    <br>
    &nbsp; Tento projekt sbírá informace o politických preferencích a chování respondentů. Panelisté rekrutovaní společností Norstat jsou vyzváni k účasti v průzkumu.  Pokud pozvání přijmou, jsou přesměrováni na platformu Qualtrics, kde musí před vstupem do dotazníku udělit informovaný souhlas. Platforma Qualtrics splňuje požadavky obecného nařízení EU o ochraně osobních údajů (GDPR) a zaznamenává odpovědi do zabezpečené a chráněné databáze. Po ukončení sběru dat budou data přenesena do institucionálního cloudového úložiště. Data budou plně anonymní a analyzována pomocí statistických postupů. Pro účely replikace a sekundárních analýz budou anonymní data dostupná vědecké komunitě.<br>
    <br>
    &nbsp;2. Jaké osobní údaje sbíráme, za jakým účelem a jakými technickými prostředky?<br>
    <br>
    &nbsp;Respondenti vyplní dotazník, který obsahuje otázky týkající se politických preferencí a chování (například zařazení na levo-pravé škále, politický zájem, podpora hypotetických politických režimů) a sociodemografických charakteristik (například pohlaví, věk, vzdělání, povolání, region bydliště). Odpovědi v dotazníku nám pomohou pochopit, jak lidé volí ve volbách a jak si vytvářejí názory na politické otázky.<br>
    <br>
    &nbsp;3. Kdo má přístup k Vašim údajům a komu jsou zpřístupněny?<br>
    <br>
    &nbsp;Výzkum provádějí prof. Filip Kostelka a Dr. Eva Krejčová, kteří jsou jedinými osobami s přístupem k odpovědím respondentů zaznamenaných v dotazníku. V rámci publikačního procesu mohou mít k plně anonymizovaným datům přístup i další akademičtí pracovníci.<br>
    <br>
    &nbsp;4. Jak chráníme a zabezpečujeme Vaše údaje?<br>
    <br>
    &nbsp;Výsledky vyplněného dotazníku budou uloženy na platformě Qualtrics. Platforma nezaznamenává žádné informace o IP adrese, kontaktních údajích ani údajích o poloze. Po dokončení sběru dat budou data přenesena na cloudové úložiště Evropského univerzitního institutu, kde k nim budou mít přístup pouze profesor Filip Kostelka a Dr. Eva Krejčová prostřednictvím heslem chráněné složky. Po přenosu na cloudové úložiště EUI budou výsledky průzkumu na platformě Qualtrics smazány.<br>
    <br>
    &nbsp;5. Jak dlouho uchováváme Vaše údaje?<br>
    <br>
    &nbsp;Po celou dobu výzkumného procesu výzkumný tým zaručuje anonymitu respondentů. Data použitá pro statistické analýzy nebudou obsahovat žádné informace, které by umožnily identifikovat kteréhokoliv z respondentů. Taková anonymní data budou uchovávána po neomezenou dobu pro účely sekundárních analýz.<br>
    <br>
    &nbsp;6. Jak můžete ověřit, upravit nebo smazat své údaje?<br>
    <br>
    &nbsp;Pokud si přejete ověřit, jaké osobní údaje jsou uchovávány, nebo si přejete získat přístup k Vašim osobním údajům, opravit je nebo smazat, kontaktujte prosím správce údajů na <a href="mailto:filip.kostelka@eui.eu">filip.kostelka@eui.eu</a>. Odpověď obdržíte do 30 pracovních dnů od přijetí žádosti. Připomínky k tomuto Prohlášení o ochraně osobních údajů lze zasílat na <a href="mailto:data_protection_officer@eui.eu">data_protection_officer@eui.eu</a>.<br>
    <br>
    &nbsp;7. Právo na nápravu<br>
    <br>
    &nbsp;V souladu s článkem 16 Politiky ochrany osobních údajů EUI mají účastníci výzkumu následující práva týkající se jejich osobních údajů: a) být informováni o tom, zda, jak, kým a za jakým účelem jsou zpracovávány; b) požádat o jejich opravu v případě, že jsou nepřesné nebo neúplné; c) požadovat jejich vymazání v případě, že je zpracování protiprávní nebo již není zákonné (‚právo být zapomenut'); d) zablokovat jejich další zpracování, dokud nejsou ověřeny podmínky uvedené v bodech b) a c) výše.<br>
    <br>
</body>
</html>
